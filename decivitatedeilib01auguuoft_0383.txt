DE 01vrrA'rE Dm L. IX. c. 3. 4. 371

(ut non dicam deterioreS, eo quo vetustiores et debita
poe-na insanabiles) ipsius quoque mentiS‚ ut iste appellavit,
salo fluctuant, nec in veritate atque virtute, qua turbu-
lentis et pravis affectionibus repugnatur, ex ulla animi
parte consistunt.v

CAPUT IV.

De perturbationibuS, quae animo accidunt, quae sic Peri-
pateticorum Stoicorumque sententia,

Duae sunt sententiae philosophorum de his animi
motibuS‚ quae Graeci πάθη, nostri autem quidam, sicut
CicerO, perturbationes, quidam affectiones vel affectuS‚
quidam vero, sicut iste de Graeco expressim, passiones
vocant. Has ergo perturbationes sive affectiones sive pas-
siones quidam philosophi dicunt etiam in sapientem cadere,
sed moderatas rationique subiectaS, ut eis leges quodam
mod0, quibus ad necessarium redigantur modum, domi-
natio mentis inponat. Hoc qui sentiunt, Platonici sunt
sive-Aristotelici‚ cum Aristoteles discipulus Platonis fuerit⁷
qui sectam Peripateticam condidit. Aliis autem, sicut Stoi-
ciS, cadere ullas omnino huiusce modi passiones in sapien-
tem non placet. Hos autem, id est Stoicos, Cicero in
libris de finibus bonorum et malorum verbis magis quam
rebus adversus Platonicos seu Peripateticos certare con·
vincit3 quando quidem Stoici nolunt bona appellare, sed
commoda corporis et externa, eo quod nullum bonum
volunt esse hominis praeter virtutem, tamquam artem bene
vivendi, quae non nisi in animo est. Haec autem isti
simpliciter et ex communi loquendi consuetudine appellant
bona3 sed in comparatione virtutiS, qua recte vivitur, parva
et exigua. Ex quo fit, ut ab utrisque quodlibet vocentur,
seu bona seu commoda, pari tamen aestimatione pensentur,
nec in hac quaestione Stoici delectentur uisi novitate ver-

25 et om. A
24*

10

15

20

30

