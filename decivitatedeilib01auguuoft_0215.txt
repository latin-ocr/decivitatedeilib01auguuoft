 

DE cm'rA'rE DEI L. 111. c. 9. 203

his autem mathematicorum coniecturis refutandis eius
regnat oratio, quia vere tales sunt, ut se ipsae destruant
et refellant. Multo sunt autem tolerabilioreS, qui vel si-
derea fata constituunt, quam iste qui tollit praescientiam

futurorum. Nam et confiteri esse Deum et negare prae· 5

scium futurorum apertissima insania est. Quod et ipse
cum videret, etiam illud temptavit quod scriptum est:
Dixit insipiens in corde suo: Non est Deus; sed non ex
sua persona. Vidit enim quam esset invidiosum et mo-
lestum, ideoque Cottam fecit disputantem de hac re ad-
versum Stoicos in libris de deorum natura et pro Lucilio
Balbo, cui Stoicorum partes defendendas dedit, maluit
ferre sententiam quam pro Cotta, qui nullam divinam
naturam esse contendit. In libris vero de divinatione ex
se ipso apertissime oppugnat praescientiam futurorum.
Hoc autem totum facere videtur, ne fatum esse consentiat
et perdat liberam voluntatem. Putat enim concessa scien-
tia futurorum ita esse consequens fatum, ut negari om-
nino non possit. Sed quoquo modo se habeant tortuosis·
simae concertationes et disputationes philosophorum, nos
ut confitemur summum et verum Deum, ita voluntatem
summamque potestatem ac praescientiam eius confitemur3
,nec timemus ne ideo non voluntate faciamuS, quod volun·
tate facimUS, quia id nos facturos ille praescivit, cuius
praescientia falli non potest3 quod Cicero timuit, ιιι oppu-
gnaret praescientiam, et Stoici, ut non omnia necessitate
fieri dicerent, quamvis omnia fato fieri contenderent.
Quid est erg0, quod Cicero timuit in praescientia
futurorum, ut eam labefactare disputatione detestabili nite-
retur? Videlicet quia, si praescita sunt omnia futura, hoc
ordine venient, quo ventura esse praescita sunt3 et si hoc
ordine venient, certus est ordo rerum praescienti De03 et
si certus est ordo rerum, certus est ordo causarum3 non

8) Ps. 13, 1. 11) Lib. 3.

6 et om. A117 temptauit quod AER· t. asserere q. υ

10

15

20

25

30

