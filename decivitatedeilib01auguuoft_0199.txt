DE crvrrATE Dm L. 1v. c. 31. 32. 187

quantum propinquaverit veritati? Si enim aliquid contra
vetustatem tanti posset erroriS, profecto et unum Deum,
a quo mundum crederet gubernari, et sine simulacro co-
lendum esse censeret3 atque in tam proximo inventus fa·
cile fortasse de animae mutabilitate commoneretur, ut 5
naturam potius incommutabilem, quae ipsam quoque ani· ,
mam condidisset, Deum verum esse sentiret. Haec cum
ita sint, quaecumque tales viri in suis litteris multorum
deorum ludibria posuerunt, confiteri ea potius occulta Dei
voluntate compulsi sunt quam persuadere conati. Si qua 10
igitur a nobis inde testimonia proferuntur, ad eos redar-
guendos proferuntur, qui nolunt advertere de quanta et
quam maligna daemonum potestate nos liberet singulare
sacrifici-um tam sancti sanguinis fusi et donum spiritus
impertiti. 15

CAPUT XXXII.

ob quam speciem utilitatis principes qentium apud
subiectos sibi populos falsas reliqiones voluerunt
permanere.

Dicit etiam de generationibus deorum magis ad poe· 20
tas quam ad physicos fuisse populos inclinatOS, et ideo
et sexum et generationes deorum maiores suOS, id est ve-
teres credidisse Romanos et eorum constituisse coniugia.
Quod utique non aliam ob causam factum videtur, nisi
quia hominum velut prudentium et sapientium negotium 25
fuit populum in religionibus fallere et in eo ipso non
solum colere, sed imitari etiam daemoneS, quibus maxima
est fallendi cupiditas Sicut enim daemones nisi θος,
quos fallendo deceperint, possidere non possunt, sic et
homines principeS, non sane iusti, sed daemonum similes, 30
ea, quae vana esse noverant, religionis nomine populis
tamquam vera suadebant, hoc modo eos civili societati
velut aptius alliganteS, quo similiter subditos possiderent.

18 malim voluerint ΙΙ 33 aptius GKR· artius Δυ

