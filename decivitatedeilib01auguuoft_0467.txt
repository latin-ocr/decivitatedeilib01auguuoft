DE civrrA'rE Dm L. x. c. 32. 455

Haec est enim quodam modo regalis via, quae una ducit
ad regnum, non temporali fastigio nutabundum, sed aeter-
nitatis firmitate securum. Cum autem dicit Porphyrius in
primo iuxta finem de regressu animae libro nondum re-
· ceptum in unam quandam sectam, quod universalem con· 5
tineat viam animae liberandae, vel a philosophia verissima
aliqua vel ab Indorum moribus ac disciplina, aut inductione
Chaldaeorum aut alia qualibet via, nondumque in suam
notitiam eandem viam historiali cognitione perlatam: pro-
cul dubio confitetur esse aliquam, sed nondum in suam 10
venisse notitiam. Ita ei non sufficiebat quidquid de anima
liberanda studiosissime didicerat sibique vel potius aliis
nosse ac tenere videbatur. Sentiehat enim adhuc sibi de-
esse aliquam praestantissimam auctoritatem, quam de re
tanta sequi oporteret. Cum autem dicit vel a philosophia 15
verissima aliqua nondum in suam notitiam pervenisse
sectam, quae universalem contineat viam animae liberan-
dae: satis , quantum arbitror, ostendit vel eam philoso-
phiam, in qua ipse philosophatus est, non esse verissi-
mam, vel ea non contineri talem viam. Et quo modo 20
iam potest esse verissima, qua non continetur haec via?
Nam quae alia via est universalis animae liberandae, nisi
qua universae animae liberantur ac per hoc sine illa nulla
anima liberatur? Cum autem addit et dicit: „Vel ab In-
dorum moribus ac disciplina, vel ab inductione Chaldaeo· 25
’ rum vel alia qualibet via“, manifestissima voce testatur
neque illis quae ab Indis neque illis quae a Chaldaeis di-
dicerat hanc universalem viam animae liberandae conti·
neri3 et utique se a Chaldaeis oracula divina sumpsisse,
quorum adsiduam commemorationem facit, tacere non po· 30
tuit. Quam vult ergo intellegi animae liberandae univer-
salem viam nondum receptam vel ex aliqua verissima
philosophia vel ex earum gentium doctriniS, quae magnae

 

4 receptum in unam mss‚· receptam unam v ΙΙ 5 quod mss;
quae υ

