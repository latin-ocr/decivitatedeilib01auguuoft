PRAEFATIO. VII

summa cum laude praeest, tres antiquos codd. (ΒΑΕ)
nondum collatos ultro mihi obtulit et per complures an-
nos, dum eorum lectiones perscrutabar et ad emen-
dandam orationem Augustini conferebam, non destitit
monendo suadendo docendo studia mea provehere atque
moderari.

De illorum codicum praestantia postquam program-
mate gymnasii Norimbergensis anno 1862 edito uberius
disserui, insequenti anno libros Augustinianos de civitate
Dei in aedibus Β. G. Teubneri edendos curavi.

Ante hoc triennium cum bibliopola honestissimus me
commonuisset, iterum ut eosdem libros recenserem, nova
coepi auxilia conquirere.

Et Parisinos quidem libros ut aut ipse aut per
alium adirem, id quod aegerrime ser0, non mihi contigit.
Corbeiensis saltem codicis lectiones in meum usum denuo
exscriptum iri aliquando speraveram, sed ea quoque spe
destitutus sum. Itaque ubicumque in his libris Parisino-
rum librorum mentionem feci, Duebnerianas lectiones ex-
cerpsi.

Solacio fuit, quod Veronensis codicis vetustissimi
variae lectiones mihi praesto erant. Hunc Dr. Chr. Hoer-
ner, collega humanissimuS, meo rogatu summa cum dili-
gentia contulit, quo in opere Caroli Giuliarii, canonici
- et bibliothec-arii VeronensiS, comitate ac liberalitate magno
opere adiutus est.

Coloniensem codicem ipse contuli, postquam in-
signi liberalitate summorum in Borussia et Bavaria magi·
stratuum et Coloniensis bibliothecae praefecti sactum est,
ut ille domum meam mitteretur.

Codices Frisingenses et Augustanum, quibus in
priore iam editione conformanda usus eram, Monacensis
bibliothecae antistitum benevolentia iterum usibus meis
concessos multis locis denuo inspexi. Alderspacensem
quoque indidem precibus meis petitum interdum ad-
liibui.

