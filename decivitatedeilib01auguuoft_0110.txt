10

15

20

25

30

98 s, Aueusrm

stomachantur, si villam malam habeant, quam si vitam,
quasi hoc sit hominis maximum bonum, habere bona omnia
praeter se ipsum. Sed neque talia mala, quae isti sola
formidant, dii eorum, quando ab eis libere colebantur, ne
illis acciderent obstiterunt. Cum enim variis per diversa
temporibus ante adventum Redemptoris nostri innumera-
bilibus nonnullisque etiam incredibilibus cladibus genus
contereretur humanum, quos alios quam istos deos mnn-
dus colebat, excepto uno populo Hebraeo et quibusdam
extra ipsum populum, ubicumque gratia divina digni oc-
cultissimo atque iustissimo Dei iudicio fuerunt? Verum
ne nimium longum faciam, tacebo aliarum usquequaque
gentium mala gravissima: quod ad Romam pertinet Roma-
numque imperium tantum loquar, id est ad ipsam proprie
civitatem et quaecumque illi terrarum vel societate con·
iunctae vel condicione subiectae sunt, quae sint perpessae
ante adventum Christi, cum iam ad eius quasi corpus
rei publicae pertinerent.

CAPUT II.

An dii, qui et a Romanis et a Graecis similiter cole-
bantur, causas habuerint, quibus Ilium paterentur
exscindi.

Primum ipsa Troia vel ilium, unde origo est populi
Romani, (neque enim praetereundum aut dissimulandum
est, quod et in primo libro adtigi) eosdem habens deos
et colens cur a Graecis victum, captum atque deletum
est? „Priamo, inquiunt, sunt reddita Laomedontea paterna
periuria.“ Ergo verum est, quod Apollo atque Neptunus
eidem Laomedonti mercennariis operibus servierunt? Illis
quippe promisisse mercedem falsumque iurasse perhibetur.

28) Verg. Aen. 4, 542. Georg. 1, 502.

 

5 per diuersa, mss (l. 3 e. 2593 per d. loca. v 11 12 nimis A;
sed cf. 101, 241115 illi om. 11¹ss 16 quae sunt: Αἱ

