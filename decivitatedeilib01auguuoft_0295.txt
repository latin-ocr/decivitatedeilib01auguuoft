DE CIVITATE Dm L. vn. c. 7. s. 283

Iano, Februarium Termino, Ideo Terminalia eodem mense
Februario celebrari dicunt, cum fit sacrum purgatorium,
quod vocant Februm, unde mensis nomen accepit. Num-
quid ergo ad mundum, qui Ianus est, initia rerum pcr-
tinent et fines non pertinent, ut alter illis deus praefice-
retur? Nonne omnia, quae in hoc mundo fieri dicunt, in
hoc etiam mundo terminari fatentur? Quae est ista vani-
taS, in opere illi dare potestatem dimidiam, in simulacro
faciem duplam? Nonne istum bifrontem multo elegantius
interpretarentur, si eundem et Ianum et Terminum dice-
rent atque initiis unam faciem, finibus alteram darent?
quoniam qui operatur utrumque dehet intendere3 in omni
enim motu actionis suae qui non respicit initium non
prospicit finem. Unde necesse est a memoria respiciente
prospiciens conectatur intenti03 nam cui exciderit quod
coeperit, quo modo finiat non inveniet. Quod si vitam
beatam in hoc mundo inchoari putarent, extra mundum
perfici, et ideo Iano, id est mundo, solam initiorum tribue·
rent potestatem: profecto ei praeponerent Terminum eum-
que ah diis selectis non alienarent. Quamquam etiam
nunc cum in istis duobus diis initia rerum temporalium
finesque tractantur, Termino dari debuit plus honoris,
Maior enim laetitia est, cum res quaeque perficitur3 solli·
citudinis autem plena sunt coepta, donec perducantur ad
finem, quem qui aliquid incipit maxime adpetit intendit,
expectat exoptat, nec de re inchoata, nisi terminetur,
exultat.

CAPUT VIII.

Ob quam causam cultores Iam· bifrontem imaqz‘nem
ipsius finxerint, quam tamen etiam quadrifrontem
videri volunt.

Sed iam bifrontis simulacri interpretatio proferatur.
Duas eum facies ante et retro habere dicunt, quod hiatus

 

3 februm AKFParr. mell.,· Februum v ΙΙ 20 a v

10

20

⁶25

30

