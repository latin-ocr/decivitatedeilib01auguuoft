200 ¹ ¹ S. AUGUSTINI

bus equarum vel boum fetentur armenta, et cetera huius
modi? Si autem propterea valent ad has res dies electi,
quia terrenis omnibus corporibus sive animantibus secun-
dum diversitates temporalium momentorum siderum positio

5 dominatur: considerent quam innumerabilia sub uno tem-

poris puncto vel nascantur vel oriantur vel inchoentur, et
tam diversos exitus habeant, ut istas observationes cuivis
puero ridendas esse persuadeant. Quis enim est tam ex-
cors, ut audeat dicere omnes arboreS, omnes herbaS,

10 omnes bestias serpentes aves pisces vermiculos momenta

15

20

25

30

nascendi singillatim habere diversa? Solent tamen homines
ad temptandam peritiam mathematicorum adferre ad eos
constellationes mutorum animalium, quorum ortus propter
hanc explorationem domi suae diligenter observant, eos-
que mathematicos praeferunt ceteriS, qui constellationibus
inspectis dicunt non esse hominem natum, sed pecus,
Audent etiam dicere quale pchS, utrum aptum lanitiO, an
vectationi, an aratr0, an custodiae domus, Nam et ad
canina fata temptantur et cum magnis admirantium cla-
moribus ista respondent. Sic desipiunt homines , ut exi-
stiment, cum homo nascitur, ceteros rerum ortus ita in-
hiberi, ut cum illo sub eadem caeli plaga nec musca
nascatur. Nam si hanc admiserint, procedit ratiocinatiO,
quae gradatim accessibus modicis eos a muscis ad camelos
elephantosque perducat. Nec illud volunt advertere, quod
electo ad seminandum agrum die tam multa grana in ter·
ram simul veniunt, simul germinant, exorta segete simul
herbescunt pubescunt flavescunt, et tamen inde spicas
ceteris coaevas atque, nt ita dixerim, congerminales alias
robigo interimit, alias aves depopulantur, alias homines
avellunt. Quo modo istis alias constellationes fuisse di-
cturi sunt, quas tam diversos exitus habere conspiciunt?
An eos paenitebit his rebus dies eligere easque ad cae-
leste negabunt pertinere decretum, et solos sideribus sub-

b 3 siue animantibus mss ,· sive anim. sive non animanti-
us v

