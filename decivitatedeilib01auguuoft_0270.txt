258 s. AUG USTINI

suspensa sit, sed omnino consona et tamquam eiusdem
corporis membrum convenientissime copulata. Quid enim
aliud ostendunt illa simulacra formae aetates sexus habi-
tus deorum? Numquid barbatum Iovem, imberbem Mer-
5 curium poetae habent, pontifices non habent? Numquid
Priapo mimi, non etiam sacerdotes enormia pudenda fece-
runt? An aliter stat adorandus in locis sacris, quam pro·
cedit ridendus in theatris? Num Saturnus senex, Apollo
ephebus ita personae sunt histrionum, ut non sint statuae
10 delubrorum? Cur ForcuIUS, qui foribus praeest, et Li-
meminus, qui limini, dii sunt masculi, atque inter hos
Carde‘a femina est, quae cardinem servat? Nonne ista in
rerum divinarum libris reperiuntur, quae graves poetae
suis carminibus indigna duxerunt? Numquid Diana thea-
15 trica portat arma et urbana simpliciter virgo est? Num-
quid scaenicus Apollo citharista est et ab hac arte Del-
phicus vacat? Sed haec honestiora sunt in comparatione
turpiorum. Quid de ipso Iove senserunt, qui eius nutri-
cem in Capitolio posuerunt? Nonne adtestati sunt Euhe-
20 merc, qui omnes tales deos non fabulosa garrulitate, sed
historica diligentia homines fuisse mortalesque conscripsit?
Epulones etiam deos, parasitos IoviS, ad eius mensam qui
constituerunt, quid aliud quam mimica sacra esse voluerunt?
Nam parasitos lovis ad convivium eius adhibitos si mi-
25 mus dixisset, utique risum quaesisse videretur. Varro ξ
dixit! non cum inrideret deOS, sed cum commendaret
hoc dixit3 divinarum, non humanarum rerum libri hoc
eum scripsisse testantur, nec ubi ludos scaenicos expone-
bat, sed ubi Capitolina iura pandebat. Denique talibus
30 vincitur et fatetur, sicut forma humana deos fecerunt, ita
eos delectari humanis voluptatibus credidisse.
Non enim et maligni spiritus suo negotio defuerunt,
ut has noxias opiniones humanarum mentium ludificatione

 

12 cardea A²Kv3 carnea G¹A1Fd (156, 19) ΙΙ 29 talibus A,-
a talibus KFv

